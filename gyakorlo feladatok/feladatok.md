# Gyakorló feladatok

A feladatok megoldása megtalálható a sorszámuknak megfelelő *.c* kiterjesztésű fájlban.

## 1. Adatok bekérése a konzolról

a) Kérj be 2 egész számot! Írasd ki a képernyőre az összegüket, a szorzatukat és az első szám másodikkal való maradékos osztásának eredményét!

b) Kérd be egy téglalap 2 oldalának hosszát (nem feltétlen egész)! Írasd ki a képernyőre a területét és a kerületét!

c) Kérj be egy hőmérsékleti értéket °C-ban! Váltsd át Fahrenheitba, majd írasd ki a konzolra 3 tizedesjegy pontossággal!

## 2. Elágazások

a) Kérj be egy egész számot! Vizsgáld meg, hogy pozitív-e! Ha igen, akkor páros vagy páratlan?

b) Kérj be 3 számot! Írasd ki közülük a legnagyobbat!

c) Kérd be egy másodfokú egyenlet 3 együtthatóját! Vizsgáld meg, hogy hány megoldás van, majd írasd ki azokat!

d) Határozza meg egy r sugarú körnek a középpontjától l távolságra lévő pontból húzott érintőjének a hosszát! Ellenőrizze, hogy a pont nem esik e a körön belülre vagy a körre!

e) Oldja meg az a * cos(7x) + b = 0 egyenletet, ahol a és b konzolról beadott paraméterek! (Elegendő 1 megoldás megadása.)

## 3. Random számok és ciklusok

a) Generálj 10 random egész számot -8 és 17 között! Írasd ki az összegüket és az átlagukat!

b) Írasd ki a szorzótáblát soronként "a * b = c" formátumban!

c) Kérj be számokat addig, amíg a felhasználó nem jelzi, hogy elég! Írasd ki az összegüket! (bónusz: és az átlagukat)

d) Generálj egy véletlen számot 56 és 279 között! Vizsgáld meg, hogy prímszám-e!

## 4. Tömbök

a) Egy 30 elemes egész statikus tömböt tölts fel random számokkal 0 és 100 között, az átlagukat írd ki

b) Kérj egy n egész számot a felhasználótól,
ha nem lehet akkora tömb, akkor írd ki, hogy "Rossz érték", és lépj ki -1 kóddal.
Ha jó, akkor hozz létre n db nemegész számot [1; 5] között, és írd ki
a szorzatukat.

c) Hozz létre egy n elemű egész tömböt, amiben tárolod a hallgatók pontszámát [0; 100].
Ez alapján ossz jegyeket, írj ki minden pontszámot "[pontok; jegy]" formátumban,
valamint csinálj kis statisztikát, hogy hányan milyen jegyet kaptak.

