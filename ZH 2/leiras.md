# 2. ZH felkészítő feladatok

Itt találhatóak az egyes feladatok, amik remélhetőleg tudnak segíteni majd a 2. Zárthelyire való felkészülésben. Minden feladathoz ki van írva, hogy milyen tudást igényel az általunk használt megoldásban (de programozásnál természetesen minden megoldás ugyanúgy elfogadott, ha működik a tiéd, az is jó).  
Lehetnek feladatok, amik nehezebbek a zárthelyinél. Ezeket **(\*)**-al jelöljük Ha ezt meg tudod oldani, akkor biztos készen állsz a ZH-ra.  
Egyéb feladatokat lehet az előző évi MSZO konzultációban is találni.

## Vektorok

Készítsen Excel segítségével egy olyan CSV fájlt, amely 3 oszlopában egy-egy 3D-os vektor (x,y,z) koordinátája található. Olvassa be a fájlt! A feladathoz alkalmazzon struktúrát!

a) Olvassa be a fájlt! Ellenőrizze, hogy sikerült-e megnyitni! Ha nem, lépjem ki -1-es hibakóddal!

b) Írassa ki a konzolra minden vektor hosszát!

c) Milyen hosszú a leghosszabb és legrövidebb vektor?

d) Hány olyan vektor van, ami rövidebb 10 egységnél?

e) Írasd ki azokat a vektorokat, amelyek merőlegesek az (0, -3, 8) vektorra! (pl.: 0, 8, 3)

f) Mi az eredő vektor? Hosszabb e az eredő, mint a leghosszabb vektor? 

g) Melyek a leghosszabb vektorhoz tartozó koordináták?

## Szóhosszak

A "szavak.txt" fájlban található szövegben számolja meg, hogy az egyes szóhosszakból hány darab szó fordul elő, ha a maximális szószám 101!. Egy fájlba írja ki a szóhosszak száma szerint rendezve a darabszámot és a megtalált szavakat. (A ’.’ ’,’ ’!’ ’?’ ’\n’ ’\r’ karakterek nem részei a szavaknak)

## Gyümölcsök

A "gyumolcs.txt" fájlban található gyümölcsnevek elé írjuk be a magyar nyelv szabálya szerint a határozott névelőt.
Bónusz: A névelővel rendelkező gyümölcsöket írjuk ki fordított sorrendben egy másik fájlba.

## Távolság

Számolja ki a "tavolsag.txt" fájlban megadott sebesség és idő függvényében a megtett távot méterben. A sorokat a számítási eredménnyel együtt írjuk ki a képernyőre.

## Statika

Készítsen el egy olyan struktúrát, amely térbeli erők és/vagy helyvektorok tárolására alkalmas. Töltse be a struktúrába a helyvektort és az erőkomponenseket az "ero.txt" fájlból (rx,ry,rz,Fx,Fy,Fz). Határozza meg az eredő erőt és a nyomatékot az origóra! Egyensúlyban van?